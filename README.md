# databaseQuestioning
Згідно з фармацевтичною енциклопедією [3]:
Анкетування (від фр. enquete) — метод отримання інформації шляхом письмових відповідей респондентів на систему стандартизованих запитань попередньо підготовлених бланків — анкет. Анкетування відноситься до групи методів, яка в соціології, педагогіці і психології носить назву «опитування». У цю групу, крім анкетування, ще входять інтерв'ю і бесіда.
Метод анкетування виник ще у XVII ст. при розробці «політичної арифметики». Тоді наукових принципів його проведення не існувало, інформацію збирали освічені люди за допомогою спеціальних формулярів. Із розвитком людства, підвищенням освіченості населення, анкетування поширювалося в різних сферах людської діяльності, ставши ефективним методом збору інформації.
Шляхом узагальнення заповнених анкет одержується об'єктивна інформація про ставлення населення, окремих соціальних груп, регіону споживачів до певних товарів, послуг чи до окремих явищ, подій тощо. Ця інформація може використовуватись при розробці програм впливу на певні соціально-політичні події, розвиток ринку, формування попиту населення, при здійсненні заходів щодо вдосконалення виробництва товарів та розширення послуг.
Види анкетування
Види анкетування різноманітні і групуються відповідно до певних ознак.
1. За повнотою охоплення:
•	суцільне (передбачає опитування всієї сукупності досліджуваних осіб);
•	вибіркове (опитується лише вибіркова частина сукупності респондентів).
2. За способом спілкування дослідника з респондентами:
•	особисте (передбачає безпосередній контакт дослідника з респондентом. Цей спосіб має дві значні переваги, по-перше, гарантує повернення анкет і, по-друге, дозволяє контролювати правильність їх заповнення);
•	заочне (респонденти відповідають на запитання анкети при відсутності дослідника).
3. За кількістю респондентів:
•	групове (передбачає опитування одночасно декількох людей);
•	масове (опитування значної кількості респондентів);
•	індивідуальне (опитування проводиться по черзі).
4. За способом передачі анкет респондентам:
•	поштове (анкети розсилаються респондентам і повертаються досліднику поштою. Переваги: простота розповсюдження; можливість отримання значної вибірки; можливість залучити до числа респондентів осіб, які знаходяться територіально далеко. Недоліки: низький відсоток повернення анкет);
•	роздаточне (передбачає особисте вручення анкети респонденту).
5. За відкритістю респондентів:
•	легальне (зазначається особа респондента);
•	анонімне (опитування проводиться інкогніто). 

Вибірка для анкетного опитування
При складанні вибірки для вуличного анкетного опитування за основу беруться статистичні дані населеного пункту в якому проводиться опитування, так звана генеральна сукупність. В ідеалі, для отримання об’єктивної інформації треба опитати 2,5% населення. Так, якщо місто в якому проводитиметься опитування налічує 1 млн. мешканців то для абсолютно об’єктивних даних необхідно опитати 25 тис. респондентів.
У масштабних анкетних опитуваннях в містах-мільйонниках або у всій країні використовується багатоступінчаста статево-вікова квотна вибірка, яка дозволяє з невеликою похибкою від 2 до 5% отримувати необхідні результати при мінімальній кількості опитаних респондентів.
З досвіду компанії “Центр прикладних досліджень” достатньо опитати 2100 респондентів, щоб отримати достовірну інформацію в таких містах як Київ, Харків, Дніпро чи Одеса, і навіть всій країні. При проведенні всеукраїнського опитування дуже важливо враховувати географічний фактор, охоплювати усі види населених пунктів, а не тільки великі міста – тоді результати опитування будуть репрезентативні. При такому опитуванні похибка вибірки не перевищує 3%, так само можна використовувати додаткові критерії: професійний, географічний, мовний, національний та інші,  для опитування більш вузької специфічної аудиторії.
При проведенні інтернет або телефонних опитувань достатньо складно скласти правильну вибірку, бо точно не відома генеральна сукупність респондентів їх статево-вікові та інші характеристики. Такі види опитування можна застосовувати в маркетингових дослідженнях маючи базу даних клієнтів для отримання зворотного зв’язку і необхідної інформації про існуючих та потенційних клієнтів.
Власна розробка “Центру прикладних досліджень” дозволяє за допомогою онлайн-опитувань знаходити схожу аудиторію, визначати її переваги і поведінкові характеристики, як в маркетингових так і в політичних кампаніях. Наприклад провівши опитування та аналіз користувачів соціальної мережі Фейсбук (Facebook) в певній географічній точці (місто, район, округ, вся країна), аналітики “Центру прикладних досліджень” можуть виявити всіх потенційних прихильників і противників того чи іншого кандидата або політичної партії, фірми або бренду, розробити стратегію для взаємодії з виявленими аудиторіями.

Складання анкети для соціологічного або маркетингового опитування
Найважливішим елементом анкетного опитування є складання анкети. Існує безліч видів анкет з різними типами питань. Виділяють відкриті і закриті питання для анкети: відкрите питання не передбачає варіантів відповіді, закритий варіант дає чіткі варіанти. Проте в закритому питанні, в більшості випадків, присутній так званий “свій варіант”, що також є відкритим питанням.
Анкета соціологічного дослідження повинна максимально виключати суб’єктивний фактор і нав’язування своєї думки респонденту. Поширеним явищем є маніпуляція громадською думкою при проведенні анкетного опитування. Для такої маніпуляції в опитувальнику на перше місце ставлять прізвище потрібного кандидата, виділяють її більшим шрифтом, не ставлять у варіанти відповіді небажаних кандидатів, формулюють варіанти відповідей некоректно, міняють місцями питання в анкеті. Всі ці хитрощі дозволяють отримати потрібний замовнику результат при формальному дотриманні методології. На жаль, таких прикладів дуже багато в Україні, особливо це стосується публічних опитувань в передвиборний період, які потім публікуються в ЗМІ. Читаючи такі опитування треба обов’язково звертати увагу на замовника, методологію проведення і репутацію соціологічного агентства.
Також не рідкісні випадки, коли соціологічні опитування використовуються в рекламних цілях, або для агітації. Інтерв’юери в таких опитуваннях активно нав’язують свою позицію і неприкрито агітують за торгову марку або кандидата. Такі дії – це скоріше реклама, а не соціологія, їх не можна вважати дійсно соціологічним опитуванням. При класичному анкетному опитуванні інтерв’юер зобов’язаний бути нейтральним, чітко фіксувати відповіді респондента, не спонукати його до “правильної” відповіді і не нав’язувати свою думку.
Запорукою якісного соціологічного дослідження є професійно складена анкета, точно прорахована вибірка, досвід інтерв’юера, контроль за польовим етапом дослідження, якісна обробка результатів дослідження, і фінальна стадія – аналітичний звіт з рекомендаціями. Хороший аналітичний звіт за результатами соціологічного або маркетингового опитування повинен базуватися на максимально достовірних даних і давати відповіді на всі питання замовника, пропонувати рекомендації до дії для вирішення поставлених в дослідженні завдань.  
Оса
ОСА - програмне забезпечення для обробки та аналізу даних соціологічних та маркетологічних досліджень, що була створена у 1989 році за підтримки Інституту соціології НАН України. Маркетингові компанії України використовують технологію системи ОСА у своїй роботі. Поява ПЗ ОСА якісно змінило зміст курсів з обробки даних в соціології.
Згідно з офіційним медіа ресурсом технології ОСА[1]:
на платформі ОСА реалізовано такі програмні технології:
Збір і введення даних: 
OCA MakeForm - модуль введення даних в комп'ютер. 
OCA CATI - набір програм дозволяють проводити телефонні опитування за допомогою комп'ютера.
OCA MakeFormPsy - програма для проведення різного роду тестів (наприклад, психологічних тестів).

Робота з даними:
OCA for Windows - програма призначена для статистичного аналізу результатів соціологічних і маркетингових опитувань.

Передача даних замовнику: 
OCA New Line - оболонка для роботи з проектами різної структури (моніторинги, трекінгу, панелі, щоденники тощо), що володіє можливістю генерувати звіти по попередньо описаним шаблонам, підтримка не тільки формату даних ОСА, але й формату SPSS, можливість відображення результатів на інтерактивних картах-схемах.
OCA New Line Technology - набір програм для підготовки даних для їх подальшого аналізу в оболонці OCA New Line.


Публікація даних в Internet: 
OCA Online - система, що дозволяє розміщувати дані в мережі Internet і аналізувати їх, використовуючи звичайний браузер.

Інше:
SPSS to OCA - конвертор з формату статистичного пакету SPSS (sav-файлу) у формат ОСА (frm-файл).
OCA ВІКІНГ - набір програм, що дозволяють вести аналіз якісної текстової інформації (глибинні інтерв'ю, фокус-групи тощо). На сьогоднішній день ВІКІНГ інтегрований в OCA for Windows і не існує у вигляді окремої програми. 
OCA DataCorrector - програма-інтерпретатор мови команд ОСА, що дозволяє проводити логічний контроль введеної інформації, будувати нові ознаки і прекодовувати вже наявні, реструктурувати масиви на основі заздалегідь написаних завдань. На сьогоднішній день DataCorrector інтегрований в OCA for Windows і не існує у вигляді окремої програми.
Посилаючись на [2] можна сказати що пакет забезпечує:
•	введення анкет в файл на диск комп’ютера і контроль введеної інформації;
•	можливість організації паралельного введення з декількох комп’ютерів;
•	введення та напівавтоматичне закриття відкритих та напівзакритих запитань;
•	робота з ознаками в метричній, номінальній, порядковій, а також номінальній з сумісними альтернативами шкалами;
•	побудова фільтрів для відбору анкет за умовою чи випадковим відбором;
•	побудова таблиць одно-, двовимірного розподілів, таблиць групових середніх, візуалізація результатів обчислень у вигляді гістограм, діаграм та графіків;
•	розрахунок основних статистичних характеристик – мір центральної тенденції та варіації, Хі-квадрату, коефіцієнтів кореляції Пірсона і Спірмена, коефіцієнтів Чупрова, Крамера, Гудмана та ін.;
•	перевірка статистичних гіпотез;
•	побудова рівнянь лінійної регресії, факторний аналіз кореляційної матриці групи ознак (метод головних компонент) і т. ін.
 

Переваги:
•	Наявність навчальних матеріалів, які дають відповідні навички для встановлення та початку роботи з технологією
•	Наявність фільтру для анкет що дозволяє відсіяти зайві варіанти
•	
 
Джерела:
1. https://www.oca.com.ua/index.php?t=6&rnd=10
2. https://studfile.net/preview/2449228/
3. https://www.pharmencyclopedia.com.ua/article/2796/anketuvannya
